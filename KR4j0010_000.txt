# -*- mode: mandoku-view; -*-
#+TITLE: 小山詞
#+DATE: 2015-08-25 00:47:07.277372
#+PROPERTY: ID KR4j0010
#+PROPERTY: BASEEDITION WYG    
#+PROPERTY: JUAN 提要
<pb:KR4j0010_WYG_000-1a>¶
欽定四庫全書　　　　　集部十¶
　小山詞　　　　　　　　詞曲類一(詞集之屬/)¶
　　提要¶
　　　　(臣/)等謹案小山詞一巻宋晏幾道撰幾道字¶
　　　　叔原號小山殊之幼子監潁昌許田鎮熙寧¶
　　　　中鄭俠上書下獄悉治平時所往還厚善者¶
　　　　幾道亦在數中從俠家搜得其詩裕陵稱之¶
　　　　始令放出事見侯鯖録黄庭堅小山集序曰¶
<pb:KR4j0010_WYG_000-1b>¶
　　　　其樂府可謂俠邪之大雅豪士之鼓吹其合¶
　　　　者髙唐洛神之流其下者豈減桃葉團扇哉¶
　　　　又古今詞話載程叔㣲之言曰伊川聞人誦¶
　　　　叔原詞夢魂慣得無拘檢又踏楊花過謝橋¶
　　　　曰鬼語也意頗賞之然則幾道之詞固甚為¶
　　　　當時推挹矣馬端臨經籍考載小山詞一巻¶
　　　　並録黄庭堅全序此本佚去庭堅序惟存無¶
　　　　名跋後一篇又似幾道詞本名補亡以為補¶
<pb:KR4j0010_WYG_000-2a>¶
　　　　樂府之亡單文孤證未敢遽改姑仍舊本題¶
　　　　之至舊本字句往往訛異如泛清波摘遍一¶
　　　　闋暗惜光隂恨多少句此刻於光字上誤増¶
　　　　花字衍作八字句詞滙遂改隂作飲再誤為¶
　　　　暗惜花光飲恨多少如斯之類殊失其真今¶
　　　　併訂正之焉乾隆四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
